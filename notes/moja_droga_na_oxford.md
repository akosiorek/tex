Przesłanie:
Nauka -> Silne podstawy
Konsekwencja
Sięganie do gwiazd

Konspekt:
Wprowadzenie
Cześć, jestem Adam
Opowiem Wam swoją historię. To historia o tym, że dobre podstawy, konsekwencja i ambicja spełniają marzenia. Zacznijmy od końca.
Właśnie zacząłem doktorat z informatyki na Oxfordzie
Miasto wygląda tak.
A ja zajmuję się sztuczną inteligencją. Moja grupa robi samochody bez kierownicy.
Strona ORI
Film z LUTZem
Robi wrażenie? To dobrze. Przejdźmy do konkretów

Droga na studia.
Jestem z Olsztyna. To takie małe miasto w Warmińsko-Mazurskim. Mamy kilka dobrych szkół, ale ja do nich nie chodziłem. Moje liceum jest poniżej średniej w mieście, nie załapało się do top-500 Perspektyw (przeciwnie do Waszego).
Poszedłem tam z jeszcze gorszego gimnazjum (jedno z gorszych w mieście), z kiepskimi ocenami. Dopiero w 3. Gim zacząłem się uczyć i nie miałem podstaw, żeby mierzyć wyżej. Co więcej, jak szedłem do liceum byłem mocno otyły - ważyłem prawie 100kg.
Liceum było dużo trudniejsze od gimnazjum, jak z resztą wiecie. Nie dość, że musiałem nauczyć się uczyć, bo wcześniej tego nie robiłem, to musiałem nadrobić podstawy z gimnazjum, których nie miałem.
Musiałem też zmagać się z odrzuceniem, bo przecież nikt nie będzie zadawał się z grubasem.
To doprowadziło do dramatycznej zmiany stylu życia: Zacząłem się dużo uczyć, a do tego sam gotować (bo dieta), chodzić 3x w tyg na siłownię i jeździć 3x w tyg na rowerze na wycieczki po 2-3h. Nie miałem czasu na nic więcej. Mimo to postawiłem sobie cel, że pod koniec 1. Klasy chcę zdać CAE i chodziłem na angielski dodatkowo. Łatwo nie było.
Co więcej, w 2. Klasie, po 1. Semestrze, zmieniłem profil z bio-chem na mat-fiz. Musiałem nadrobić matmę i fizę, ale w związku z inną kolejnością realizowania przedmiotów, musiałem też zdać kilka egzaminów komisyjnych. Ani na matmie, ani na fizie nie miałem taryfy ulgowej.
Za tydzień miałem klasówkę z matmy. Przyłożyłem się i… dostałem 6. Mimo to, nie zawsze tak było. Dostałem sporo dwójek z matmy i z fizy i wiedziałem, że muszę wszystko wrócić i wszystko przerobić, bo nie miałem wystarczająco mocnych podstaw, które pozwoliłyby mi opanować materiał.
Pani nauczyciel poleciła mi wtedy książkę, do której wróciłem na początku 3. Klasy. Było tam 1001 zdań z matmy, na poziomie podstawowym i rozszerzonym, z pełnymi rozwiązaniami krok po kroku. Zrobiłem je wszystko, i wszystkie sprawdziłem z odpowiedziami (ale dopiero po zrobieniu!). Zajęło mi to 3 miesiące. Po 3-4h dziennie, codziennie.
Efekt? 100% z matury rozszerzonej z matmy, 92% z fizy. Jeden z najlepszych wyników z całej szkoły.
Drogę na uczelnie wyższą miałem otwartą. Nie zastanawiałem się długo nad wyborem PW jako najlepszej uczelni technicznej w kraju.
Wybrałem Mechatronikę jako kierunek bardzo przyszłościowy. Sporo się tam nauczyłem, ale dzisiaj wybrałbym inaczej.

Pierwszy wyjazd - Korea.
Zawsze chciałem wyjechać, ale do tego pory nie miałem jak. Pierwszy rok był trudny i się na tym nie skupiałem. Na początku drugiego roku zacząłem regularnie szukac możliwości wyjazdu - chciałem jechać na wymianę Erasmus do Danii na trzecim roku. Los chciał, że na początku grudnia 2012 na stronie internetowej Biura Karier PW pojawiła się oferta wyjazdu na wymianę do Korei Południowej.
Nie pytałem nikogo o zdanie. Nie przejmowałem się tym, że może jestem za słaby, że są lepsi kandydaci, że nie znam języka, że się nie nadaję. Po prostu napisałem i wysłałem aplikację. Czy to co tam napisałem było prawdą? Tak, ale zamiast skupiać się na tym, co mam do powiedzenia, skupiłem się na tym, co moim zdaniem komisja chciałaby przeczytać.
Mimo wysłania aplilacji, nie wierzyłem w siebie. Nie myślałem o tym, zupełnie zapomniałem. Na początku stycznia dostałem wiadomość zwrotną - dostałem się. Wyjazd był w lutym.
Ciężka praca na uczelni, praktyki w laboratorium nowoczesnych materiałów, podróże po kraju i zupełnie inna kultura.
Nigdy nie jeździłem na kolonie ani obozy. To był mój pierwszy wyjazd tego typu. Bałem się. Było trudno. Gdy tam byłem, nie podobało mi się. Dzisiaj chętnie wracam do tych wspomnień. Dużo się nauczyłem. Zobaczyłem kawałek świata. Zrobiłem coś fajnego.

Pierwsza praca - IBM.
Jestem informatykiem i gdybym dziś wybierał studia, poszedłbym na informatykę. Nie wiedziałem tego będąc w liceum. Mimo to, większość moich znajomych ze studiów jest dziś programistami w takich firmach jak Samsung, Goldman Sachs, Amazon czy Google. “Zły” kierunek studiów nie przeszkodził nam w realizacji naszych marzeń.
Tak naprawdę jedyny kurs z programowania, jaki miałem, był na 1. Semestrze. To były zupełne podstawy. Wciągnęło mnie na tyle, że zacząłem uczyć się sam. Skłamałbym mówiąc, że już wtedy chciałem być programistą, ale do tego to się sprowadza.
Przez następne dwa lata wypożyczałem i czytałem książki o programowaniu i sam pisałem proste programy.
Wyjazd do Korei ma dla mnie symboliczne znaczenie również z tego powodu, że był dobrze finansowany i to tak naprawdę wtedy przestałem brać pieniądze od rodziców. Gdy wróciłem, chciałem sam się utrzymywać.
Pomogło też to, że przez ostatnie 2 lata nauczyłem się uczyć i studia nie zajmowały mi aż tak dużo czasu. Zacząłem szukać pracy.
Od listopada do połowy grudnia 2013 wysłałem ok. 50 aplikacji o pracę (jako programista) w największych i najbardziej prestiżowych firmach w Warszawie.
To był ambitny krok, bo umiałem bardzo mało. Mimo to, wiedziałem, że potrafię się szybko uczyć i jeśli ktoś tylko da mi szansę, to się nie zawiedzie. To była moja strategia.
Poszedłem na kilkanaście rozmów rekrutacyjnych i dostałem wiele ofert. Postanowiłem dołączyć do IBMu, jednej z najstarszych i największych firm informatycznych na świecie.
Przez pół roku pracowałem w dwóch działach przy rozmaitych stadiach wytwarzania oprogramowania. To był mój pierwszy kontakt z komercyjnym programowaniem.

Widzenie Maszynowe - Samsung
Na tym etapie miałem już mocną pozycję w firmie, ale chciałem czegoś więcej. W tym czasie miałem też wykład z widzenia maszynowego na uczelni. Uczono nas tam, jak sprawić, by komputer rozumiał obraz. To co dla nas wydaje się oczywiste, jak wykrywanie, śledzenie i rozpoznawanie obiektów na zdjęciach i w przestrzeni, jest dla komputerów niesłychanie trudne. Tym właśnie zajmuje się widzenie maszynowe. To moja pierwsza styczność ze sztuczną inteligencją.
Tak mi się to spodobało, że szybko zacząłem szukać pracy z tym związanej. Jedyną firmą w Warszawie pracującą w tym temacie był wtedy Samsung.
Po powrocie z Korei przyrzekłem sobię, że nie będę pracował dla Koreańczyków (to temat na inną rozmowę), ale mimo wszystko postanowiłem aplikować.
Nie spełniałem ponad połowy wymagań formalnych. Nie znałem narzędzi, a szukali ludzi z doświadczeniem w temacie.
Zaprosili mnie na rozmowę, a mojemu przyszłemu szfowi spodobał się mój entuzjazm. Dostałem szansę, zaoferowali mi praktyki.
Co to oznaczało? Brak stabilności, o połowę niższa pensja niż w IBM. Bomba, biorę.
Projekt był bardzo ciekawy, bardzo szybko stałem się pełnoprawnym członkiem zespołu, a po trzech miesiącach zaoferowano mi ponad dwukrotną podwyżkę i umowę o pracę, na pełny etat.
Został mi jeszcze jeden semestr i miałem pracę inżynierską do napisania. Zajęć nie było jednak dużo, a praca przy innowacyjnnym projekcie pozwoliła mi napisać inżynierkę bardzo małym kosztem.
Przyjąłem ofertę.

DAAD i wyjazd.
Kończyłem studia i miałem ciekawą i stabilną pracę. Czego chcieć więcej? Na tym etapie wiedziałem, że chcę studiować informatykę i chciałem kontynuować studia. Chciałem też wyjechać za granicę.
DAAD to Niemiecka Agencja Wymiany Międzynarodowej. Finansują kursy niemieckiego w Niemczech czy wycieczki szkolne, ale też wyjazdy na studia magisterkie. Nie miałem nic do stracenia, więc spędziłem dwa tygodnie pisząc aplikację, o której zapomniałem krótko po wysłaniu.
Zostałem zaproszony na rozmowę i dostałem stypendium.
W międzyczasie zacząłem studia magisterskie z informatyki na PW, bo po co tracić czas?
Gdy dostałem stypendium, pozostało wybrać uczelnię. Raz jeszcze kierowałem się rankingami i trafiłem do Monachium, na jedną z najlepszych uczelni technicznych w Europie. Znaczenie miał też fakt, że pracując w Samsungu dużo pracowałem z algorytmami opracowanymi na TUMie.

TUM
Od początku wiedziałem, że będę chciał iść na doktorat i zapoznałem się z wymaganiami na najlepszych uczelniach na świecie. Wszędzie wymagano referencji od trzech profesorów. Tak zaplanowałem swój czas na TUMie, żeby pracować w czterech różnych instytutach i zdobyć te rekomendacje. Udało się.
W Niemczech studia magisterskie trwają dwa lata. W przypadku informatyki, trzy semestry kursów i jeden semestr (6 miesięcy) na napisanie pracy magisterskiej. Poziom jest dużo wyższy niż na PW, a materiał dotyczy badań aktualnie prowadzonych na uczelni i opowiada o tym, co będzie, a nie to o tym, co jest lub było.
TUM ma też niesamowitą infrastrukturę sportową, a studenci mogą bez problemu pracować 8-20h w tygodniu, na uczelni lub w przemyśle, i zarabiać na własne utrzymanie.
Polecam.

Aplikacja na doktorat.
Ciężko pracowałem w Niemczech czego wynikiem były oferty doktoratu w czterech instytutach, u pięciu profesorów. Wiedziałem, że jeśli coś mi nie wyjdzie, to zawsze mogę zostać.
Wybrałem trzy najbardziej interesujące mnie uczelnie i w lipcu 2015. R. zacząłem przygotowywać aplikacje. Musiałem zdać kilka egzaminów, a na każdą uczelnię przygotować plan badań skierowany do konkretnego profesora. Musiałem zdać m. in. GRE - Graduate Records Examination. To taki egzamin, który trzeba zdać po studiach 1. Stopnia w USA, aby móc ubiegać się o miejsce na studiach doktoranckick. Są dwie części. Matma i angielski. Matma była dla mnie banalna i właściwie się nie przygotowywałem, ale na angielski musiałem nauczyć się trochę słownictwa. Przez dwa miesiące uczyłem się słówek przez 2-3h dziennie i nauczyłem się ok. 2500 nowych słów. Teraz większość zapomniałem, ale z egzaminu dostałem 98%.
Dostałem się na Oxford, na najlepszy uniwersytet na świecie.



Cześć, jestem Adam. Opowiem Wam swoją historię. To historia o tym, że dobre podstawy, konsekwencja i ambicja spełniają marzenia. Ale po kolei. Zacznijmy od końca.

W październiku zacząłem doktorat z informatyki na najlepszej uczelni na świecie, na Oxfordzie. Brzmi fajnie, nie? Ale Oxford to dla Was tylko słowo, więc spójrzmy na kilka zdjęć.
…
Widzicie, że miasto to taki skansen. Wszystko jest zabytkiem. Same miasto nie jest duże, ale wyobraźcie sobie rynek w Krakowie, tylko powiększony do rozmiarów połowy Mysłowic. A to są akademiki: Keble College i Christ Church College. Możecie tam mieszkać. To jest jadalnia. Jeśli mieszkacie w Christ Church, to macie tam serwowaną codziennie kolację.

Fajnie, wiecie już jak wygląda Oxford. Ale po co tam jestem? Otóż robię doktorat. Niektórzy robią doktorat, bo nie wiedzą co ze sobą zrobić i boją się wejść na rynek pracy. W niektórych dziedzinach, jak w chemii czy biologii, doktorat jest wymagany. W informatyce nie jest wymagany. Ja robię, bo lubię. To tak, jakbyście wybrali jeden przedmiot, ten, który najbardziej lubicie. A potem temat z tego przedmiotu, ten, który najbardziej lubicie, i zagłębiacie się w niego, poznajecie go na wylot. I jeszcze Wam za to płacą. Robię doktorat, bo mnie to jara, fascynuje. Bo mam czas. Bo wierzę, że kiedyś mi się to przyda.

A co robię? Zajmuję się sztuczną inteligencją. Pracuję nad sztucznym umysłem, który będzie w stanie zrobimieć świat, tak jak my. Tak jak wy go rozumiecie, tak jak ja go rozumiem. Co to znaczy? Chcę zrobić maszynę, z którą będę mógł rozmawiać. Którą będę mógł zostawić w dowolnych warunkach i która zajme się sobą, gdy coś pójdzie nie tak. Próbuję nauczyć maszyny myśleć.

Mogę to robić, bo jestem członkiem Oxford Robotics Institute, a w skrócie ORI. Moja grupa pracuje nad autonomicznymi samochodami. Wiecie, takimi bez kierownicy. Wsiadacie, mówicie gdzie chcecie jechać i samochód dostarcza Was na miejsce. To trudne, ale mamy już działające prototypy. Za kilka lat zobaczycie je na naszych drogach. Za 15-20 lat nie będzie już można kupić zwykłego samochodu, bo kierowca stwarza niebezpieczeństwo. Gdy usuniemy element ludzki, nie będzie już wypadków.

Ale jak tam dotarłem? Cofnijmy się o 10 lat. Mam 15 lat, chodzę do 2. gim. Jestem łysy i mocno otyły, chodzę w dresie. Spędzam prawie całe dnie grając na kompie, prawie się nie uczę. Średnia w szkole? Poniżej 4.0, a było to jedno z gorszych gimnazjów w Olsztynie. Zaczęło się przeciętnie, żeby nie powiedzieć słabo.

W wakacje po 2. Gim. pojechałem na obóz językowy na Maltę. Nigdy wcześniej nie byłem na żadnym obozie ani kolonii. Możecie się śmiać, ale to było dla mnie ciężkie przeżycie. Bałem się, nie potrafiłem się odnaleźć. Ale dzięki temu nauczyłem się trochę języka i… schudłem. Przed wyjazdem ważyłem jakieś 100 kg i schudłem 8 kg w ciągu trzech tygodni. Po powrocie uwierzyłem w siebie. Zacząłem sam gotować i truchtać 3-4 razy w tygodniu. O bieganiu nie było jeszcze mowy, bo nie byłem w stanie przebiec kilometra. Ale to pokazało mi, że mogę coś zmienić. Że mogę pracować nad sobą. A skoro tak, to mogę się też uczyć.

Wiecie, łatwo nie było. Obijałem się przez kilka lat, więc zwyczajnie nie miałem podstaw, żeby zawojować świat. Jeszcze nie wtedy. Ale uczyłem się i… na koniec 3. Gim miałem średnią 4.3, do tej pory to była moja najwyższa średnia w życiu. I egzaminy po gimnazjum napisałem całkiem nieźle. Zmaksowałem część przyrodniczą, część humanistyczna była ok, angielskiego jeszcze wtedy nie pisaliśmy.

To wystarczyło, żebym się dostał do LO V w Olsztynie. Pisząc tę prezentację w zeszłym tygodniu zauważyłem, że to całkiem kiepskie liceum. Jest poniżej średniej w Olsztynie, moim rodzinnym mieście, i nie załapało się nawet do top-500 perspektyw (w przeciwieństwie do Waszej szkoły). Wtedy tego nie wiedziałem. Chodził tam mój brat i moi kuzyni i myśleliśmy, że jest całkiem niezłe. Jak się później okazało, nie było to specjalną przeszkodą. To kolejny dowód na to, że jeśli ciężko na coś pracujecie, to możecie to dostać bez względu na okoliczności.

Za namową ojca poszedłem na profil bio-chem. Co ciekawe, to był jego pomysł, a ja uległem wpływowi. Ja nigdy się specjalnie biologią nie interesowałem. Po roku byłem znudzony i chciałem coś z tym zrobić. Pod koniec pierwszego semestru drugiej klasy zmieniłem profil na mat-fiz. Łatwo nie było, bo musiałem zdać kilka egzaminów komisyjnych i nie miałem taryfy ulgowej ani na matmie, ani na fizie. Ale dałem radę. Nauczyłem się do egzaminów i zacząłem regularnie powtarzać te tematy z matmy i fizy, które ominąłem.

Mniej więcej wtedy też wymyśliłem, że pójdę na Mechatronikę na Politechnikę Warszawską. Był tylko jeden problem. Ten kierunek miał jeden z najwyższych progów punktowych na całej PW. Musiałem napisać maturę naprawdę dobrze, albo mogłem zapomnieć. Na szczęście miałem trochę czasu. Z angielskiego i fizy uczyłem się na bierząco, więc nie były one problmem. Bałem się polskiego i matmy. Do matmy polecono mi tę książkę. 1002 zadana z rozwiązaniami, na poziomie podstawowym i rozszerzonym. Podjąłem decyzję i… zacząłem robić zadania, a później (ale dopiero później!) sprawdzać z rozwiązaniami. Zacząłem od dwóch godzin dziennie. Czasami spędzałem po 3 czy 4 godziny, codziennie. W niektóre dni zadania były prostsze i robiłem 20-30. Zdarzyło się też kilka, których nie mogłem rozwiązać kilka dni. Po czterech miesiącach i około 130 godzinach, rozwiązałem wszystkie. Do matury miałem jeszcze prawie 3 miesiące, ale wiedziałem, że z matmy jestem przygotowany całkiem nieźle. Efekt? Jako jedyny w szkole miałem 100% z matury rozszerzonej.


Wyjazd na studia był wyzwaniem samym w sobie. Musiałem znaleźć mieszkanie, nauczyć się żyć sam i radzić sobie z niejasnymi wymaganiami uczelni. Od początku wiedziałem, że studia inżynierskie są tylko etapem - to taka skocznia, która pozwala mi się wybić. Wiedziałem też, że tak będzie tylko, jeśli będę wystarczająco dobry. Postawiłem sobie za cel bycie najlepszym. Ale nie najlepszym na wydziale czy na uczelni. Chciałem być najlepszy jak tylko mogę. Chciałem być tak dobry, jak tylko pozwalają mi na to moje osobiste uwarunkowania. Żeby to osiągnąć dojeżdżałem codziennie na wykłady i ćwiczenia przez całe miasto, pracowałem nad projektami do późnych godzin, a przed snem wychodziłem pobiegać. I tak przez cały rok. Pracowałem dużo i ciężko, ale też od początku miałem sporą przewagę nad innymi. Rozwiązując 1000 zadań z matmy jako przygotowanie do matury nauczyłem się uczyć - powoli i systematycznie. Po roku nauki miałem najwyższą średnią na wydziale.

Zawsze chciałem wyjechać na studia za granicę, ale do tej pory mi się to nie udało. Chciałem wyjechać na Erasmus do Danii, ale mogłem dopiero na 3. Roku. Mimo to, prawie codziennie wchodziłem na strony internetowe Biura Karier i Centrum Współpracy Miedzynarodowej PW z nadzieją, że pojawi się tam coś nieoczekiwanego. I na początku grudnia 2011 pojawiła się oferta wyjazdu do Korei Południowej. Nie mówiąc nic nikomu napisałem i wysłałem aplikację. Wyobraźcie sobie zdziwienie rodziców, gdy powiedzialem im miesiąc później, że za 3 tygodnie wyjeżdzam do Korei. Na pół roku.

Jak to zrobiłem? Napisałem aplikację. Brzmi banalnie? Bo takie było. Przygotowanie aplikacji zajęło mi prawie dwa tygodnie. Nie miałem w tym roku przerwy świątecznej, bo musiałem nadrabiać projekty. Ale kogo to obchodzi? Że nie spełniałem wymagań formlanych? Pewnie nikt ich nie spełniał. Jedyne, co miałem do stracenia, to kilka wieczorów. Niektórzy w takim wypadku pytają: “A co, jeśli się nie uda?”, “A co, jeśli upadnę?” Nic. Nikt nie zauważy. Wy sami też szybko zapomnicie. A co, jeśli updanę? A co, jeśli pofrunę?

I mimo to, że tym razem mi się udało, nie zawsze wszystko robiłem perfekcyjnie. W Korei góry pokrywają większą część kraju i robiłem tam sporo wycieczek. Oczywiście wszystko musiałem organizować sam. Pewnego razu wybraliśmy się do parku narodowego Jirisan, na 3 dni z dwoma noclegami. Ja organizowałem tę wycieczkę i rezerwowałem miejsce w schroniskach. Szliśmy z punktu A do B, więc mieliśmy spać w dwóch różnych miejscach. Niestety pomyliłem daty i rezerwację zrobiłem na dzień następny po tym, kiedy faktycznie tam doszliśmy. Pierwszej nocy spaliśmy na podłodze w przedsionku schroniska. Następnego dnia przechodziliśmy obok świątyni buddyjskiej. Nikt z nas nie znał języka, ani mnisi nie znali angielskiego. Mimo to udało nam się ustalić, że mnisi przygarną nas na noc. Zmieniliśmy nieco plan na następne dwa dni i wyruszliśmy w dalszą drogę. Tego dnia cały dzień padało i wędrowaliśmy 10 godzin w morderczych warunkach. Zupa z wodorostów, którą poczęstowali nas mnisi, była najsmacniejszym posiłkiem w moim życiu.

Jestem informatykiem i gdybym dziś wybierał studia, poszedłbym na informatykę. Nie wiedziałem tego będąc w liceum. Mimo to, większość moich znajomych ze studiów jest dziś programistami w takich firmach jak Samsung, Goldman Sachs, Amazon czy Google. “Zły” kierunek studiów nie przeszkodził nam w realizacji naszych marzeń.  Tak naprawdę jedyny kurs z programowania, jaki miałem, był na 1. Semestrze. To były zupełne podstawy. Wciągnęło mnie na tyle, że zacząłem uczyć się sam. Skłamałbym mówiąc, że już wtedy chciałem być programistą, ale do tego to się sprowadza. Przez następne dwa lata wypożyczałem i czytałem książki o programowaniu i sam pisałem proste programy. Wyjazd do Korei ma dla mnie symboliczne znaczenie również z tego powodu, że był dobrze finansowany i to tak naprawdę wtedy przestałem brać pieniądze od rodziców. Gdy wróciłem, chciałem sam się utrzymywać.
Pomogło też to, że przez ostatnie 2 lata nauczyłem się uczyć i studia nie zajmowały mi aż tak dużo czasu. Zacząłem szukać pracy. Od listopada do połowy grudnia 2013 wysłałem ok. 50 aplikacji o pracę (jako programista) w największych i najbardziej prestiżowych firmach w Warszawie. To był ambitny krok, bo umiałem bardzo mało. Mimo to, wiedziałem, że potrafię się szybko uczyć i jeśli ktoś tylko da mi szansę, to się nie zawiedzie. To była moja strategia. Poszedłem na kilkanaście rozmów rekrutacyjnych i dostałem wiele ofert. Postanowiłem dołączyć do IBMu, jednej z najstarszych i największych firm informatycznych na świecie. Przez pół roku pracowałem w dwóch działach przy rozmaitych stadiach wytwarzania oprogramowania. To był mój pierwszy kontakt z komercyjnym programowaniem.

Na tym etapie miałem już mocną pozycję w firmie, ale chciałem czegoś więcej. W tym czasie miałem też wykład z widzenia maszynowego na uczelni. Uczono nas tam, jak sprawić, by komputer rozumiał obraz. To co dla nas wydaje się oczywiste, jak wykrywanie, śledzenie i rozpoznawanie obiektów na zdjęciach i w przestrzeni, jest dla komputerów niesłychanie trudne. Tym właśnie zajmuje się widzenie maszynowe. To moja pierwsza styczność ze sztuczną inteligencją. Tak mi się to spodobało, że szybko zacząłem szukać pracy z tym związanej. Jedyną firmą w Warszawie pracującą w tym temacie był wtedy Samsung.

Nie spełniałem ponad połowy wymagań formalnych. Nie znałem narzędzi, a szukali ludzi z doświadczeniem w temacie. Zaprosili mnie na rozmowę, a mojemu przyszłemu szfowi spodobał się mój entuzjazm. Dostałem szansę, zaoferowali mi praktyki. Co to oznaczało? Brak stabilności, o połowę niższa pensja niż w IBM. Bomba, biorę.

Projekt był bardzo ciekawy, bardzo szybko stałem się pełnoprawnym członkiem zespołu, a po trzech miesiącach zaoferowano mi ponad dwukrotną podwyżkę i umowę o pracę, na pełny etat. Został mi jeszcze jeden semestr i miałem pracę inżynierską do napisania. Zajęć nie było jednak dużo, a praca przy innowacyjnnym projekcie pozwoliła mi napisać inżynierkę bardzo małym kosztem. Przyjąłem ofertę.

Kończyłem studia i miałem ciekawą i stabilną pracę. Czego chcieć więcej? Na tym etapie wiedziałem, że chcę studiować informatykę i chciałem kontynuować studia. Chciałem też wyjechać za granicę. DAAD to Niemiecka Agencja Wymiany Akademickiej. Finansują kursy niemieckiego w Niemczech czy wycieczki szkolne, ale też wyjazdy na studia magisterkie. Nie miałem nic do stracenia, więc spędziłem dwa tygodnie pisząc aplikację, o której zapomniałem krótko po wysłaniu. Zostałem zaproszony na rozmowę i dostałem stypendium. W międzyczasie zacząłem studia magisterskie z informatyki na PW, bo po co tracić czas? Gdy dostałem stypendium, pozostało wybrać uczelnię. Raz jeszcze kierowałem się rankingami i trafiłem do Monachium, na jedną z najlepszych uczelni technicznych w Europie. Znaczenie miał też fakt, że pracując w Samsungu dużo pracowałem z algorytmami opracowanymi na TUMie.

Od początku wiedziałem, że będę chciał iść na doktorat i zapoznałem się z wymaganiami na najlepszych uczelniach na świecie. Wszędzie wymagano referencji od trzech profesorów. Tak zaplanowałem swój czas na TUMie, żeby pracować w czterech różnych instytutach i zdobyć te rekomendacje. Udało się.
Ciężko pracowałem w Niemczech czego wynikiem były oferty doktoratu w czterech instytutach, u pięciu profesorów. Wiedziałem, że jeśli coś mi nie wyjdzie, to zawsze mogę zostać. Wybrałem trzy najbardziej interesujące mnie uczelnie (Oxford, Stanford, Toronto)i w lipcu 2015 r. zacząłem przygotowywać aplikacje. Musiałem zdać kilka egzaminów, a na każdą uczelnię przygotować plan badań skierowany do konkretnego profesora. Musiałem zdać m. in. GRE - Graduate Records Examination. To taki egzamin, który trzeba zdać po studiach 1. Stopnia w USA, aby móc ubiegać się o miejsce na studiach doktoranckie. Są dwie części. Matma i angielski. Matma była dla mnie banalna i właściwie się nie przygotowywałem, ale na angielski musiałem nauczyć się trochę słownictwa. Przez dwa miesiące uczyłem się słówek przez 2-3h dziennie i nauczyłem się ok. 2500 nowych słów. Teraz większość zapomniałem, ale z egzaminu dostałem 98%.Dostałem się na Oxford, na najlepszy uniwersytet na świecie.

Tak wyglądała moja droga. Jeśli mam Wam coś poradzić, to są to trzy rzeczy:
Nie bójcie się sięgać gwiazd.
Starajcie się być najlepsi, jak tylko możecie.
Bądźcie konsekwentni

Dziękuję za uwagę.
